# Trasporti116-117

Negli ultimi anni sta emergendo sempre di più il concetto di Digital Twin. Nell'era dell'industria 4.0 molti settori stanno vivendo una trasformazione digitale, il paradigma Digital Twin può portare a molti vantaggi in termini di competitività sul mercato, produttivà ed efficienza. 

L'obiettivo è applicare questo paradigma al mondo dell'healthcare. L'utilizzo della tecnologia, infatti, si sta evolvendo moltissimo in questo campo; le modalità di cura tradizionali non sono più sufficienti a far fronte alla sempre più crescente richiesta in ambito sanitario. I digital twin possono giocare un ruolo importante nell'ambito della digital health, come dimostrano molti progetti presenti in letteratura.

Per dimostrare le potenzialità dei digital twin in ambito healthcare si prenderà in considerazione il caso di studio Trasporti 116-117. Il progetto mira ad un miglioramento della gestione dei trasporti ospedalieri secondari, ovvero, ciò di cui si occupa il numero unico europeo 116-117 adibito alle cure mediche non urgenti ed altri servizi territoriali a bassa priorità. Tra i vari servizi erogati tramite questo numero, ci si focalizzerà prevalentemente sui trasporti ospedalieri non urgenti. 
